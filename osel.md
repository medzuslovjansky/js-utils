Ⱁⱄⰵⰾ, ⰽⱅⱁⱃⱐⰹ ⰹⰵⰴⰰⰾ ⱇⰰⱄⱁⰾⱓ
Ⰱⰰⰾⰽⰰⱀⱄⰽⰰ ⱀⰰⱃⱁⰴⱀⰰ ⰱⰰⰹⰽⰰ 

Ⰲ ⰹⰵⰴⰻⱀ ⰸⰻⱞⱀⱐⰹ ⰴⰵⱀⱐ ⱀⱑⰽⰰⰽⱐⰹ ⱄⰵⰾⱝⱀⰻⱀ ⰲⱁⰸⰲⱃⰰⱍⰰⰾ ⱄⰵ ⱁⰴ ⱅⱃⰳⰰ ⰴⱁ ⰴⱁⱞⰰ, ⰻ ⰱⰵⰸ ⱞⰰⰾⱁⰳⱁ ⰱⱐⰹ ⰸⰰⱞⱃⰸⱀⱆⰾ ⱁⰴ ⱈⰾⰰⰴⰰ, ⰰⰾⰵ, ⱀⰰ ⱋⰵⱄⱅⰹⰵ, ⱂⱁ ⰴⱃⰰⰳⱑ, ⱀⰰ ⱄⰲⱁⰹⰵⱞ ⱂⱆⱅⱆ, ⱁⱀ ⱀⰰⱎⰵⰾ ⰽⱃⱍⱞⱆ ⰲ ⱀⱑⰽⰰⰽⱁⱞ ⰲⰵⱍⱎⰵⱞ ⱄⰵⰾⱆ.

Ⰱⱐⰹⰾⱁ ⱆⰶⰵ ⱂⱁⰾⱆⰴⱀⰹⰵ, ⰰ ⱄⰵⰾⱝⱀⰻⱀ ⰱⱐⰹⰾ ⰳⰾⰰⰴⱀⱐⰹ, ⰻ ⱈⱅⱑⰾ ⰹⰵⰴⰰⱅⰻ ⰲ ⰽⱃⱍⱞⱑ, ⰰ ⰸⰰⰹⰵⰴⱀⱁ ⱀⰰⰳⱃⱑⱅⰻ ⱄⰵ.

Ⱁⱀ ⱂⱃⰻⰲⰵⰸⰰⰾ ⱁⱄⰾⰰ ⱂⱃⱑⰴ ⰽⱃⱍⱞⱁⱓ ⰻ ⰲⱎⰵⰾ.

Ⱅⰰⱞ ⱁⱀ ⱆⰲⰻⰴⱑⰾ ⱞⱀⱁⰶⱄⱅⰲⱁ ⰾⱓⰴⰻⰹ ⰻⰸ ⱅⱁⰳⱁ ⱄⰵⰾⰰ, ⰽⱅⱁⱃⰻ ⰳⱃⱑⰾⰻ ⱄⰵ ⱁⰽⱁⰾⱁ ⱁⰳⱀⰻⱋⰰ, ⰰⰾⰵ ⰴⰾⱝ ⱀⰹⰵⰳⱁ ⱅⰰⱞ ⱀⰵ ⰱⱐⰹⰾⱁ ⱞⱑⱄⱅⰰ. Ⰸⰰⱅⱁ, ⱁⱀ ⰻⰸⱞⱐⰹⱄⰾⰻⰾ ⱄⱞⱑⱎⱀⱆ ⱞⰵⱅⱁⰴⱆ, ⰽⰰⰽⱁ ⱞⱁⰶⱀⱁ ⱂⱁⰱⱆⰴⰻⱅⰻ ⱅⰰⱞⱅⱐⰹⱈ ⱁⰽⱆⱂⰰⱀⱅⱁⰲ, ⰽⱁⰹⰻ ⱄⱑⰴⱑⰾⰻ ⰱⰾⰻⰸⰽⱁ ⱁⰳⱀⰻⱋⰰ, ⰴⰰ ⰱⱐⰹ ⰻⰸⱎⰾⰻ ⰲⱁⱀ, ⱀⰰ ⰴⰲⱁⱃ.

Ⱁⱀ ⱄⱅⰰⱀⱆⰾ ⱀⰵⰴⰰⰾⰵⰽⱁ ⱁⰴ ⰴⰲⰵⱃⰻⰹ ⰻ ⰳⰾⰰⱄⱀⱁ ⰽⱃⰻⰽⱀⱆⰾ ⱀⰰ ⰽⱃⱍⱞⰰⱃⰰ:
— Ⰽⱃⱍⱞⰰⱃⰵ, ⰴⰰⰹ ⱞⱀⱑ ⰹⰵⰴⱀⱆ ⱂⱁⱃⱌⰻⱓ ⱇⰰⱄⱁⰾⰹⰵ, ⰰ ⰴⱃⱆⰳⱆ ⱂⱁⱃⱌⰻⱓ ⱂⱃⰻⱀⰵⱄⰻ ⱞⱁⰹⰵⱞⱆ ⱁⱄⰾⱆ, ⰽⱅⱁⱃⱐⰹ ⰹⰵ ⱂⱃⰻⰲⰵⰸⰰⱀⱐⰹ ⱂⱃⱑⰴ ⰽⱃⱍⱞⱁⱓ, ⱀⰰ ⰴⰲⱁⱃⱆ.
Ⱀⰰⰳⱃⱁⱞⰰⰴⰶⰵⱀⰻ ⱄⰵⰾⱝⱀⰻ, ⱆⰴⰻⰲⰹⰵⱀⰻ, ⱀⰰⱁⱄⱅⱃⰻⰾⰻ ⱄⰲⱁⰹⰵ ⱆⱎⰻ, ⰻ ⰹⰵⰴⰻⱀ ⰻⰸ ⱀⰹⰻⱈ ⰹⰵⱞⱆ ⱃⱑⰽⰾ:
— Ⱂⱃⰰⰲⰴⰰ ⰾⰻ, ⱁⱄⰵⰾ ⰹⰵⰴⰾ ⰱⱐⰹ ⱇⰰⱄⱁⰾⱓ?!
— Ⰴⰰ, ⱞⱁⰹ ⱁⱄⰵⰾ ⰹⰵⰴⰰⰹⰵ ⱇⰰⱄⱁⰾⱓ. Ⰰⰽⱁ ⱀⰵ ⰲⱑⱃⰻⱅⰵ, ⱈⱁⰴⰻⱅⰵ ⱄ ⰽⱃⱍⱞⰰⱃⱁⱞ ⰻ ⱄⰰⱞⰻ ⱂⱁⰳⰾⰵⰴⰰⰹⱅⰵ.

Ⰽⱃⱍⱞⰰⱃ ⱂⱃⰻⱀⰵⱄⰾ ⰹⰵⱞⱆ ⱂⱁⱃⱌⰻⱓ ⱇⰰⱄⱁⰾⰹⰵ ⰻ ⰱⱐⰹⰾ ⰸⰰⱍⰻⱀⰰⰾ ⱀⰵⱄⱅⰻ ⱁⱄⰾⱆ ⰹⰵⰳⱁ ⱂⱁⱃⱌⰻⱓ ⱇⰰⱄⱁⰾⰹⰵ, ⰻ ⱅⱆⱅ ⰲⱄⰻ ⱅⰻ ⱄⰵⰾⱝⱀⰻ ⰲⱄⱅⰰⰾⰻ ⰻ ⱂⱁⱄⰾⱑⰴⱁⰲⰰⰾⰻ ⰸⰰ ⱀⰹⰻⱞ ⰸⰰⰹⰵⰴⱀⱁ, ⰻ ⱁⱄⰲⱁⰱⱁⰴⰻⰾⰻ ⱞⱑⱄⱅⱁ ⱁⰽⱁⰾⱁ ⱁⰳⱀⱝ.

Ⱅⰰⰽⱅⱁ, ⱀⰰⱎ ⱈⱐⰹⱅⱃⱐⰹ ⱄⰵⰾⱝⱀⰻⱀ ⱄⱑⰴⱀⱆⰾ ⱀⰰ ⱅⰵⱂⰾⱁ ⱞⱑⱄⱅⱁ ⰱⰾⰻⰸⰽⱁ ⱁⰳⱀⰻⱋⰰ, ⰻ ⱂⱁⱍⰵⰾ ⰹⰵⰴⰰⱅⰻ ⱄⰲⱁⱓ ⱂⱁⱂⱃⱁⱎⰵⱀⱆ ⱇⰰⱄⱁⰾⱓ.
