Ⱁⱄⱐⰾ, ⰽⱅⱁⱃⱏⰹ ⰹⰵⰴⰰⰾ ⱇⰰⱄⱁⰾⱐⱘ
Ⰱⰰⰾⰽⰰⱀⱄⰽⰰ ⱀⰰⱃⱁⰴⱀⰰ ⰱⰰⰹⰽⰰ 

Ⰲ ⰹⰵⰴⰻⱀ ⰸⰻⰿⱀⱏⰹ ⰴⱐⱀⱐ ⱀⱑⰽⰰⰽⱏⰹ ⱄⰵⰾⱐⰰⱀⰻⱀ ⰲⱏⰸⰲⱃⰰⱋⰰⰾ ⱄⱔ ⱁⰴ ⱅⱃⰳⰰ ⰴⱁ ⰴⱁⰿⰰ, ⰻ ⰱⰵⰸ ⰿⰰⰾⱁⰳⱁ ⰱⱏⰹ ⰸⰰⰿⱃⰸⱀⱘⰾ ⱁⰴ ⱈⰾⱉⰴⰰ, ⰰⰾⰵ, ⱀⰰ ⱎⱍⱔⱄⱅⱐⰹⰵ, ⱂⱁ ⰴⱃⱉⰳⱑ, ⱀⰰ ⱄⰲⱁⰹⰵⰿ ⱂⱘⱅⱆ, ⱁⱀ ⱀⰰⱎⱐⰾ ⰽⱃⱍⰿⱘ ⰲ ⱀⱑⰽⰰⰽⱁⰿ ⰲⱔⱋⱎⰵⰿ ⱄⰵⰾⱆ.

Ⰱⱏⰹⰾⱁ ⱆⰶⰵ ⱂⱁⰾⱆⰴⱀⱐⰺⰵ, ⰰ ⱄⰵⰾⱐⰰⱀⰻⱀ ⰱⱏⰹⰾ ⰳⰾⱉⰴⱀⱏⰹ, ⰻ ⱈⱅⱑⰾ ⰹⰵⰴⰰⱅⰻ ⰲ ⰽⱃⱍⰿⱑ, ⰰ ⰸⰰⰹⰵⰴⱀⱁ ⱀⰰⰳⱃⱑⱅⰻ ⱄⱔ.

Ⱁⱀ ⱂⱃⰻⰲⱔⰸⰰⰾ ⱁⱄⰾⰰ ⱂⱃⱑⰴ ⰽⱃⱍⰿⱁⱙ ⰻ ⰲⱎⱐⰾ.

Ⱅⰰⰿ ⱁⱀ ⱆⰲⰻⰴⱑⰾ ⰿⱀⱁⰶⱄⱅⰲⱁ ⰾⱐⱆⰴⰻⰹ ⰻⰸ ⱅⱁⰳⱁ ⱄⰵⰾⰰ, ⰽⱅⱁⱃⰻ ⰳⱃⱑⰾⰻ ⱄⱔ ⱁⰽⱁⰾⱁ ⱁⰳⱀⰻⱎⱍⰰ, ⰰⰾⰵ ⰴⰾⱐⰰ ⱀⱐⰵⰳⱁ ⱅⰰⰿ ⱀⰵ ⰱⱏⰹⰾⱁ ⰿⱑⱄⱅⰰ. Ⰸⰰⱅⱁ, ⱁⱀ ⰻⰸⰿⱏⰹⱄⰾⰻⰾ ⱄⰿⱑⱎⱀⱆ ⰿⰵⱅⱁⰴⱘ, ⰽⰰⰽⱁ ⰿⱁⰶⱀⱁ ⱂⱁⰱⱆⰴⰻⱅⰻ ⱅⰰⰿⱅⱏⰹⱈ ⱁⰽⱆⱂⰰⱀⱅⱁⰲ, ⰽⱁⰹⰻ ⱄⱑⰴⱑⰾⰻ ⰱⰾⰻⰸⰽⱁ ⱁⰳⱀⰻⱎⱍⰰ, ⰴⰰ ⰱⱏⰹ ⰻⰸⱎⰾⰻ ⰲⱏⱀ, ⱀⰰ ⰴⰲⱁⱃ.

Ⱁⱀ ⱄⱅⰰⱀⱘⰾ ⱀⰵⰴⰰⰾⰵⰽⱁ ⱁⰴ ⰴⰲⰵⱃⰻⰹ ⰻ ⰳⰾⱉⱄⱀⱁ ⰽⱃⰻⰽⱀⱘⰾ ⱀⰰ ⰽⱃⱍⰿⰰⱃⰰ:
— Ⰽⱃⱍⰿⰰⱃе, ⰴⰰⰹ ⰿⱀⱑ ⰹⰵⰴⱀⱘ ⱂⱁⱃⱌⰻⱙ ⱇⰰⱄⱁⰾⱐⰵ, ⰰ ⰴⱃⱆⰳⱘ ⱂⱁⱃⱌⰻⱙ ⱂⱃⰻⱀⰵⱄⰻ ⰿⱁⰹⰵⰿⱆ ⱁⱄⰾⱆ, ⰽⱅⱁⱃⱏⰹ ⰹⰵ ⱂⱃⰻⰲⱔⰸⰰⱀⱏⰹ ⱂⱃⱑⰴ ⰽⱃⱍⰿⱁⱙ, ⱀⰰ ⰴⰲⱁⱃⱆ.
Ⱀⰰⰳⱃⱁⰿⰰⰼⰵⱀⰻ ⱄⰵⰾⱐⰰⱀⰻ, ⱆⰴⰻⰲⰹⰵⱀⰻ, ⱀⰰⱁⱄⱅⱃⰻⰾⰻ ⱄⰲⱁⰹⰵ ⱆⱎⰻ, ⰻ ⰹⰵⰴⰻⱀ ⰻⰸ ⱀⱐⰻⱈ ⰹⰵⰿⱆ ⱃⱑⰽⰾ:
— Ⱂⱃⰰⰲⰴⰰ ⰾⰻ, ⱁⱄⱐⰾ ⰹⰵⰴⰾ ⰱⱏⰹ ⱇⰰⱄⱁⰾⱐⱘ?!
— Ⰴⰰ, ⰿⱁⰹ ⱁⱄⱐⰾ ⰹⰵⰴⰰⰹⰵ ⱇⰰⱄⱁⰾⱐⱘ. Ⰰⰽⱁ ⱀⰵ ⰲⱑⱃⰻⱅⰵ, ⱈⱁⰴⰻⱅⰵ ⱄ ⰽⱃⱍⰿⰰⱃⱁⰿ ⰻ ⱄⰰⰿⰻ ⱂⱁⰳⰾⱔⰴⰰⰹⱅⰵ.

Ⰽⱃⱍⰿⰰⱃ ⱂⱃⰻⱀⰵⱄⰾ ⰹⰵⰿⱆ ⱂⱁⱃⱌⰻⱙ ⱇⰰⱄⱁⰾⱐⰵ ⰻ ⰱⱏⰹⰾ ⰸⰰⱍⰻⱀⰰⰾ ⱀⰵⱄⱅⰻ ⱁⱄⰾⱆ ⰹⰵⰳⱁ ⱂⱁⱃⱌⰻⱙ ⱇⰰⱄⱁⰾⱐⰵ, ⰻ ⱅⱆⱅ ⰲⱄⰻ ⱅⰻ ⱄⰵⰾⱐⰰⱀⰻ ⰲⱄⱅⰰⰾⰻ ⰻ ⱂⱁⱄⰾⱑⰴⱁⰲⰰⰾⰻ ⰸⰰ ⱀⱐⰻⰿ ⰸⰰⰹⰵⰴⱀⱁ, ⰻ ⱁⱄⰲⱁⰱⱁⰴⰻⰾⰻ ⰿⱑⱄⱅⱁ ⱁⰽⱁⰾⱁ ⱁⰳⱀⱐⰰ.

Ⱅⰰⰽⱅⱁ, ⱀⰰⱎ ⱈⱏⰹⱅⱃⱏⰹ ⱄⰵⰾⱐⰰⱀⰻⱀ ⱄⱑⰴⱀⱘⰾ ⱀⰰ ⱅⰵⱂⰾⱁ ⰿⱑⱄⱅⱁ ⰱⰾⰻⰸⰽⱁ ⱁⰳⱀⰻⱎⱍⰰ, ⰻ ⱂⱁⱍⱔⰾ ⰹⰵⰴⰰⱅⰻ ⱄⰲⱁⱙ ⱂⱁⱂⱃⱁⱎⰵⱀⱘ ⱇⰰⱄⱁⰾⱐⱘ.
